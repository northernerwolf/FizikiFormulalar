	1)Welosipedçi hereket wagtynyň ýarysyny ϑ_1=16 km/sag  tizlik bilen geçýär, hereketiň wagtynyň ikinji ýarymyny   ϑ_2=12 km/sag   tizlik bilen geçýär. Welosipedçiniň hereketiniň orta tizligini kesgitlemeli.
	2)Welosipedçi geçmeli ýolunyň ýarysyny  ϑ_1=16 km/sag  tizlik bilen geçýär, galan ikinji ýarymynda   ϑ_2=12 km/sag   tizlik  bilen  hereket  edýär. Welosipedçiniň hereketiniň orta tizligini kesgitlemeli.
	3)Gaýyk derýanyň  kenaryna  perpendukilýar ugur boýunça 2 m/s tizlik bilen hereket edýär. Derýanyň ini 500 m. Gaýyk beýleki kenara geçýänçä, akymyň ugruna       150 m  aralyga süýşýär. Derýanyň akyş tizligini  we gaýygyň derýadan  näçe  wagtda  geçjekdigini kesgitlemeli.
	4)Iki sany nokadyň herketiniň deňlemesi degişlilikde  S1=A1t + B1t2,  S2=A2t + B2t2 görnüşde berlen. A1=A2=2 m/s,   B1= -4 m/s2, B2= 0,5 m/s2. Haýsy wagt pursatynda bu nokatlaryň hereket  tizlikleri özara deň  bolar?  Şol wagt pursaty   üçin nokatlaryň  tizlenmelerini tapmaly. 
	5)Jisim başlangyç  tizliksiz  H=103m beýiklikden erkin gaçýar. Howanyň garşylygyny hasaba alman,  jisimiň ilkinji 10 m aralygy we iň soňky 10 m aralygy geçmek üçin sarp edýän wagtyny kesgitlemeli. 
	6)Puržinli tereziden asylan tirgirçekden ýüp aşyrylyp, uçlaryna m1 = 2kg we            m2 = 3kg massaly  ýükler  berkidilen.  Ýükler  hereketde  bolanda  tereziniň       näçe   görkezýändigini   kesgitlemeli.     Tirçegiň  we  ýüpüň  massasyny  hasaba almaly däl.  
	7)Massalary  m1 = 2 kg we m2 = 3 kg bolan iki sany kerpiç görnüşli jisimler           biri-birine ýüp bilen daňylyp, tekiz  gorizontal üstde goýlan.  Eger jisimleriň birine gorizontal  ugura  ugrukdyrylan  F=10 N güýç goýulsa, olar nähili tizlenme bilen hereket ederler?  Güýç birinji jisime goýlan ýagdaýynda we ikinji jisime goýulan ýagdaýynda jisimleri  birleşdirýän  ýüpüň  dartlylyş  güýjüni  kesgitlemeli. Sürtülmäni hasaba almaly däl.
	8)Massasy 1250 kg  awtomobil   haýallandyrma  sebäpli  deňhaýallaýan hereketlenip,  t=5  s-da  S=25 m  aralygy geçip durýar. Awtomobiliň başlangyç tizligini we haýallandyryjy güjýi kesgitlemeli.
	9)Massasy  m=1t bolan ýekedaban h=2 m beýiklikden  sandalyň üstüne gaçýar.   Urgy wagtynyň dowamlylygy t = 0,01s deň hasap edip, urgy güýjüniň orta bahasyny tapmaly.
	10)Massasy m = 2 kg jisim hemişelik güýjüň täsirinde dik ýokarlygyna h = 1m galdyrlanda,  A=78,4 J  iş edilipdir.  Jisimiň  nähili tizlenme  bilen ýokary  galdyrlandygyny tapmaly.
	11)Massasy  m = 100 kg ýüki ýapgytlyk burçy  a = 300 bolan ýapgyt  tekizlik   boýunça   a = 1 m/s2  tizlenme  bilen l = 2 m aralyga süýşürmek üçin sürtülme koeffisiýentini   f = 0,1 deň bolan ýagdaýynda edilen işi hasaplamaly.
	12)Nasos diametri  d = 2 sm  suw çüwdürimini   ϑ = 20 m/s  tizlik  bilen çykarýar. Nasosyň kuwwatyny kesgitlemeli.
	13)Tizligi    ϑ = 20 m/s , kese – kesliginiň meýdany  S = 0,55 m2   bolan  howa  akymynyň  kuwwatyny  kesgitlemeli.
	14)Massasy  m = 1kg  jisimiň  tizligini  S = 10 m   ýolda   ϑ_1 = 2 m/s-dan   ϑ_2 = 6 m/s  ýetirmek üçin näçe  iş etmelidigini tapmaly. Ýoluň bütin dowamynda jisime F=1,96 N sürtülme güýji  täsir edýär.
	15)Aýlanma  okundan  r = 20 sm aralykda  ýerleşen massasy m = 0,3 kg  bolan material nokadyň inersiýa momentini kesgitlemeli.
	16)Uzynlygy l = 20 sm  agramsyz sterženiň iki ujuna massalary  m1 = m2 = 10 g   bolan şarjagazlar berkidilen. Bu ulgamyň massalar merkezinden steržene perpendikulýar  geçýän  oka  görä,  inersiýa  momentini  kesgitlemeli.
	17)Uzynlygy  l = 30 sm  massasy  m = 100 g  birjynsly  sterženiň inersiýa momentini kesgitlemeli:    1) Sterženiň bir ujundan onuň uzynlygyna perpendikulýar  geçýän oka görä;  2) Sterženiň merkezinden geçýän oka görä;  3) Sterženiň bir ujundan      1/3 l  aralykdan  geçýän  oka  görä.
	18)Uzynlygy  l = 60 sm, massasy m = 100 g birjynsly sterženiň uzynlygyna perpendikulýar  we bir ujundan  a = 20 sm  aralykdaky  nokadyndan geçýän oka görä inersiýa momentini kesgitlemeli.
	19)Radiusy  R = 20 sm,  massasy  m = 100 g  inçe birjynsly halkanyň tekizligine perpendikulýar we merkezinden  geçýän  oka görä  inersiýa momentini kesgitlemeli.
	20)Beýikligi  h = 1 bolan silindrik gap suwdan doldurlan. Eger gabyň düýbündäki deşigiň kese-kesiginiň meýdany  silindriňkiden  400 esse kiçi bolsa gapdaky suw näçe  wagtda  akyp çykar? 
	21)Mis bilen kümüşden  ybarat  splaw  böleginiň  howadaky  agramy  Ph = 2,94 N, suwdaky agramy  Ps=2,646 N.  Splawdaky misiň we kümüşiň agramlaryny tapmaly.
	22)Dykyzlygy  ρ_1 deň bolan içi boş şar  ρ_2  dykyzlykly  suwuklykda ýüzýär. Şaryň  daşky radiusy  R1, şaryň boş böleginiň radiusy R2. Şaryň boş bölegini nähili dykyzlykly madda bilen doldurlanda, ol suwuklygyň içinde ýüzmäge ukyply bolar?
	23)Kastor ýagy guýlan  giň  gapda  diametri  d=1 mm bolan şarjagaz hemişelik            ϑ = 0,185 sm/s  tizlik bilen hereket edýär. Kastor  ýagynyň dinamiki şepbeşikligini tapmaly.
	24)Kese-kesigiň meýdany  S  =  4 sm2  bolan turba göniburç bilen epilip, içinden suw  akdyrylýar.  Eger  turbadan her sekuntdan  m = 2 kg suw akýan bolsa  turbanyň epilen ýerine suwuň edýän tasir güýjüni  tapmaly.
	25)Massasy  m = 5 t  bolan wagon egrilik radiusy  R = 128 m  bolan ýoluň  egriçyzykly  böleginde    ϑ=9 km/sag  tizlik  bilen hereket edýär.  Wagonyň tigirleriniň  relse  gapdal  ugurda  edýän basyş  güýjüni tapmaly.
	26)Massasy  m = 2 kg bolan  içi  suwly bedrejik uzynlygy  l = 60 sm  ýüpe daňylyp, wertikal  tekizlikde  deňölçegli aýlandyrýar. Tapmaly;                                                       1)  Bedrejik iň  ýokary  nokada  galanda  içindäki  suwuň  dökülmezligi  üçin iň kiçi aýlanma tizligini ;                                                                                                2) Bedrejik iň ýokary  we iň aşak nokatlarda  bolan  ýagdaýynda  ýüpüň  dartylyş güýjüni.
	27)Geografik  giňligi  φ=60^0 ýagdaýda  jisim h = 200 m ýokardan erkin gaçýar. Ýeriň öz okunyň daşynda  aýlanmasy bilen ýüze çykýan  inersiýanyň Koriolis güýjüniň  täsirinde jisimiň gaçýan ugrundan gyşarmasyny kesgitlemeli. 
	28)Ýeriň  geografik  giňligi  φ=60^0  bolan nokadynda  ýerleşdirilen ýaragdan  dik ýokarlagyna ok atylýar. Käbir wagtdan  ok yzyna  gaýdyp, Ýere düşýär. Atylan okuň başlangyç tizligi    ϑ_0 = 200 m/s  deň  bolsa, ok Ýere  düşende atylan nokadyndan näçe  aralyga  düşjekdigini tapmaly. Howanyň garşylygyny hasaba almaly däl.
	29)Steržen  hemişelik  ϑ  tizlik bilen hereket  edýär.  Onuň dynçlykdaky  hasaplama ulgamyna  görä uzynlygy  l1 = 3 m, steržen bilen baglanyşykly hereketdäki hasaplama ulgamyna  görä  uzynlygy  l2 = 6 m. Sterženiň hususy  uzynlygyny we dynçlykdaky hasaplama ulgamyna  görä tizlgini kesgitlemeli.
	30)Ýeriň  günüň daşyndan  aýlanma tizligi   ϑ = 30 km/s  deň.  Gün bilen  baglanyşykly hasaplama  ulgamyna  görä,  Ýeriň  diametriniň  gysgalmasyny tapmaly. 
	31)Hususy  uzynlygy   l0 = 1 m  sterženiň  iki  inersial ulgamynyň  biri-birine görä        u tizliginiň  haýsy  bahasynda uzynlygy  relýatiwistik  gysgalmasyny  ýüze çykarmak boljakdygyny  kesgitlemeli.  Sterženiň  uzynlygy  ∆l=0,1 mkm takyklykda  ölçemek  mümkinçiligi bar diýip hasap etmeli.
	32)Mýu-mezonyň  hususy  ýaşaýyş wagtynyň  dowamlylygy   τ_0=2mks. Ol dörän pursatyndan  dargaýança  dynçlykdaky hasaplama ulgamynda  l = 6 km aralygy geçýär. Mýu-mezonyň hereketiniň  tizligini ýagtylygyň tizliginiň ülüşlerinde tapmaly.
	33)Polat sim dikligine  asylanda  haýsy  uzynlykda  ol öz agramyna ýolunar?     Poladyň  berklik  çägi  P_3σk= 0,69 Pa.
	34)Diametri  d = 2 mm  uzynlygy l=60 m bolan gurşun  simiň ýokarky ujy  gozganmaz ýaly berkidilen.  Aşaky  ujuna  massasy  m = 100 kg ýük asylan. Simiň aşak ujunda, ortasynda we ýokarsynda  ýüze çykýan  güýjenmäni  (zory) tapmaly.
	35)Diametri d = 2 mm  bolan simden m = 1kg massaly ýük asylan. Simde döreýän naprýaženiýany kesgitlemeli. 
	36)Diametri   d = 1 mm   bolan  polat   sim  maýyşgaklygyň   çäk  ululygynyň çäginde näçe   ýüki saklap biler? Onuň uzalmasy  simiň başlangyç uzynlygynyň näçe  bölegine deň bolar?
	37)Diametri  d = 2 mm bolan polat  sim  F = 1 kN güýjüň  täsirinde  süýndürilende,  onuň  göwrüminiň  göräli üýtgemesini  kesgitlemeli.  Puassonyň koeffisiýenti   μ=0,3.  
	38)Nokat  bir wagtyň  özünde şol  bir periodly we  şol  bir başlangyç  fazaly iki yrgyldyly herekete gatnaşýar.  Yrgyldylaryň amplitudalary  degişlilikde                A1 = 3sm   we  A2 = 4sm.  Yrgyldylar  bir ugurda  we özara perpendikulýar ugurda bolan  ýagdaýlary  üçin  netijeleýji  yrgyldynyň amplitudasyny kesgitlemeli. 
	39)Nokat  bir wagtyň  özünde  özara  perpendikulýar  ugurda  bolýan iki sany  garmoniki yrgylda  gatnaşýar. Yrgyldylaryň  deňlemeleri  degişlilikde                           x=A_1  cos⁡〖  ωt〗  we   y=〖sin 0,5〗⁡ωt  görnüşe eýe.  Bu ýerde  A1 = 2 sm,                   A2 = 3 sm. Nokadyň traýektoriýasynyň  deňlemesini tapmaly  we  hereketiň  ugruny  görkezip,  grafigini gurmaly.
	40) ϑ = 1000 m/s  tizlik   bilen uçýan uçaryň içinde ýerleşdirilen sagat Ýerde dynçlykda duran sagadyň görezýäninden näçe tapawutlanýar?

