            OPTIKA.
AKKOMODASIÝA—ýakyndaky hem-de uzakdaky zatlary göziň deňiräk derejede açyk görmeklige uýgulaşmasy.
AÝNA—ýagtylygy serpikdirýän  üsti ýylmanak edilip çörite ýasalan gurala A.diýilýär.
DIFRAKSIÝA – tolkun uzynlygy bilen deňeçerräk ölçegli kiçijek deşigiň içinden ýa-da dury däl jisimiň garyndysyndan geçende  ýagtylyk tolkunynyň öňki ýaýraýan ugrundan gyşarmasy ,ýagny bir hili gurşawda gönüçyzykly ýaýramasynyň bozulmasy.
DIFIRAKSIÝA GÖZENEGI – dury däl aralyklar bilen bölünen köp sanly , örän darajyk , käbir tekizlikde ýerleşen özara parallel biri-birinden deň aralykda ýerleşen, deň inli ýarçyklaryň toplumy.
DOLY SERPIKME – iki gurşawyň araçägine düşen şöhläniň ikinji gurşawa geçmän tutuşlygyna serpikmesi.
 DÖWÜLME GÖRKEZIJI – ýagtylygyň döwülme kanunyndaky hemişelik ululyk n. Oňa göräleýin D.g. ýa-da ikinji gurşawyň birinji gurşawa görä (göräleýin) döwme görkezijisi diýilýar.
 ELEKTROMAGNIT NAZARYÝETI- ýagtylyk hadysalaryny ýagtylyk tolkuny elektromagnit tolkunydyr diýen pikirden peýdalanyp düşündirýan nazaryýet.
EÝNŞTEÝNIŇ DEŇLEMESI–materýallarda,fotoeffekti,(fotohadysany)    düşündirýän,deňleme.Bu deňleme fotonyň  metaldaky elektron bilen özara täsirinde energiýanyň saklama kanunydyr.Özara täsire çenli elektron dynçlykda dur,şonuň üçin onuň energiýasy nola deň diýlip kabul edilýär.Onda özara täsire çenli elektron dynçlykda dur, şonuň üçin onuň  enrgiýasyny saklama kanunydyr.Özara täsire elektron dynçlykda dur, şonuň üçin onuň energiýasy nola deň diýlip kabul edilýär.Onda özara täsire çenli foton bilen elektronyň energiýasynyň jemi hv+0.Özara täsirden soň fotonyň energiýasy nola deň, ýagny foton siňdirilýär.Onuň energiýasynyň bir bölegi elektrony metaldan çykarmak üçin zerur  bolan A işe (oňa çykyş işi diýilýär) sarp bolýar, galan bölegi bolsa şol elektrona kinetik energiýa bermäge harçlanýar.Onda energiýanyň saklanma kanunyna laýyklykda özara täsire çenli energiýalaryň hv+0 jemi we özara täsirden soňky energiýalaryň jemi bir-birine deň bolmaly, ýagny hv=A+(mv^2)/2 . Bu aňlatma E.d. diýilýär.
FOTON- (grekleriň ‘‘ýagtylyk’’ diýen sözinden) sadaja bölejik; elektromagnit şöhlelenmäniň kwanty; dar manyda ýagtylygyň kwanty. Ýagtylgyň bölejikler görnüşinde ýaýraýanlgy hakyndaky düşünjäni 1905-nji ýylda Eýnşteýn ‘‘Foton’’ diýen at 1925-nji ýylda girizilýär.
FOTOHADYSA-ýagtylygyň täsiri  bilen maddadan elektronlaryň goparylmasy. Ilki bilen fotohadysany metallarda ýüze çykardylar.Metallarda erkin (atomdan aýrylan)elektronlar köp. Şolaryň metalyň çäklerinden çykarylmasyna daşky fotohadysa diýilýär.
FOKUS<FOKUS ARALYGY-özara parallel şöhleleriň linzadan geçip kesişýän nokady.Baş optiki oka parallel şöhleleriň linzadan geçip kesişýän F nokadyna baş fokus nokady,linzanyň O optiki merkezinden  OF aralygna bolsa baş fokus aralygy ýa-da ýöne fokus aralygy  diýilýär;ony f harpy bilen belgilenýär.
GEOMETRIKI OPTIKA-optikanyň ýagtylygyň dürli gurşawlarda ýaýramasyny,olaryň araçäginde serpikmesini we döwlip geçmesini ýagtylyk şöhlesi düşinjesinden we onuň kanunlaryndan peýdalanyp düşündirýän bölümi.
GÖRME,GÖRÜŞ-ýagtylyk göze düşende gözde döreýän täsir.Görüş ýagtylyguň göze haýsy ugurdan düşýandigini hem anyklaýar.
GÝUGENSIŇ DÜZGÜNI – gurşawyň tolkun ýeten her nokady öz gezeginde ikilwnç rolkunlaryň çeşmesi bolup hyzmat edýär.
INTERFERENSIÝA – (latyn sözi, özara urulma diýen manyny berýär) iki ýa-da köp tolkunlaryň goşulmagy netijesinde jemleýji ýagtylyk yrgyldylarynyň giňişligiň käbir nokatlarynda wagta görä durnukly güýçlendirilip beýleki nokatlarda bolsa gowşadylma hadysasy.
INFRAGYZYL ŞÖHLELENME – tolkun uzynlygy 760 nm-den 1 mm-e çenli aralykda ýerleşen optiki şöhlelenme.
INDUSIRLENEN ŞÖHLELENME – tolgundyrylan (oýandyrylan) atomlaryň olara düşýän ýagtylygyň täsiri bilen (mejbury) şöhlelenmesi.
KORPUSKULÝAR NAZARÝETI – ýagtylygy, tolkun nazarýetiniň tersine, bölejikleriň akymy diýip düşünilýän nazarýeti.
LAZER – iki sany sferik üst bilen(olaryň birisiniň tekiz üst bolmagyda mümkin)çäklendirilen dury madda(optiki aýna,organiki aýna  suw,we ş.m.)L.diýilýär.
LÝUMINESSENSIÝA-latyn sözi, şöhlelenme diýen  manyny berýär,atomlaryň(ýa-da malekulalaryň)jisimiň tempraturasyna bagly  bolmazdan şöhlelenmesi.Ýylylyk şöhlelenmesinden başgalarynyň hemmesi L.şöhlelenmesidir.
MASSA ÝETMEZI(DEFEKTI)-ýadronyň Mýa dynçlyk massasynyň ony emele getirýän  protonlaryň we neýtronlaryň dynçlyk massalarynyň jemine ýetmezi.
NEGATIW--latyn sözi,otrisatel  diýen manyny aňladýar, jisimiň fotoplýonkada alnan ilkinji şekili.Bu şekil ýörite erginiň(proýawiteliň)kömegi bilen ýüze çykarylýar.Jisimiň ýagty ýerleriniň şekili negatiwde  garaňky we tersine,garaňky ýerleriňki  bolsa ýagty bolýar.
NOKATLANÇ ÇEŞME-ölçegleri nola deň bolan ýagtylyk çeşmesine  nokatlanç çeşme diýilýär.
NEÝTRONYŇ HALKALARY-sferik linzanyň tekiz plastina degip  duran  nokadynyň töwereginde görünýän konsentrik halka şekilli  interferensiýa zolaklary.Optika-grek sözi,türkmençe ýagtylyk diýmek: a)ýagtylyk hakyndaky ylym; b)fizikanyň ýagtylygyň emele  gelmesini, giňişlikde  ýaýramasyny we onyň  jisimler bilen özara täsirini öwrenýän bölim;ç)fizikanyň 5*10-3-10-9 m tolkun uzynlykly elektromagnit tolkunlaryň häsiýetlerini  we kanunlaryny öwrenýän bölimi.
OPTIKI DYKYZLYK-iki gurşawyň döw,me görkezijileriniň  bir-birinden uly  ýa-da kiçidigini  häsýetlendirýän ulylyk(düşünje).Optiki dykyz (dykyz däl) gurşawyň döwme görkezijisini beýlekiniňkiden uly (kiçi).Mysal üçin,çüýşe suwa görä optiki dykyz gurşaw.
OPTIKANYŇ ÝAGTYLANMASY-interferensiýa hadysasyny ulanmak bilen optiki elementlerden (linza,prizma we ş.m.) serpikýän ýagtylygy azaldyp,geçýän ýagtylygyň mukdaryna artdyrma.Obýektiwiniň linzalarynda(optikasynda) şu usul ulanylýan  fotoenjamyň  berýän şekili öňkisinden  ýagty,linzalary ýagtylanan ýaly bolar.Şonuň üçin hem bu usula optikanyň ýagtylanmasy diýilýär.
OPTIKI MERKEZ-linzadan geçende öz ugurlaryny üýtgetmeýän şöhleleriň kesişme nokady (0 nokat).
OPTIKI OK-lizanyň optiki merkezinden geçýän islendik göni çyzyk.Optiki oklaryň birisine,ýagny olaryň linzanyň sferik üstleriniň  merkezleri 01 we 02 nokatlardan geçýänine linzanyň boş optiki oky diýilýär.
OPTIKI GÜÝÇ-linzanyň şöhläni döwijilik ukyby,ony häslendirýän ulylyk.Fokus aralygy kiçi linza şöhläni güýçli döwýär(linza düşmezden  öňki ugurdan  uly burça gyşardýar),fokus aralygy uly bolsa  gowşak döwýär.Diýmek,linzanyň şöhläni döwijilik  ukyby onuň fokus aral;ygyna ters proporsional.Şonuň üçin hem linzanyň fokus aralygynyň ters ululygyna  linzanyň optiki güýji diýilýär.
POZITIW-negatiwden alnan şekile  pozitiw(latyn sözi,položitel  diýen manyny aňladýar)diýilýär.Pozitiw şekil negatiw şekile ters,ýagny suraty alynýan jisimiň ýagty ýerlerine pozitiwde hem ýagty,garaňky ýerlerinde bolsa garaňky ýerler degişli bolýar.Fotokagyzda pozitiw şekil ýüze çykarylandan  soň ýörite egriniň(berkidijiniň)kömegi bilen bu şekil  berkidilýär.Şeýle kagyza bolsa  fotosurat diýilýär. 
POLÝARLANMA-ýagtylyk tolkunyndan elekltrik(ýa-da magnit) meýdanynyň  ugryny aňladýan E(ýa-da B)wektorlaryň ýagtylyk  ýaýraýan ugryndan geçýän tekizlikde özara parallel  ýerleşmesi.Şeýle  ýagtylyga tekiz polýarlanan ýagtylyk diýilýär.
RADIOIŞJEŇLIK-atom ýadrolarynyň öz-özinden  dürli bölejikleri (radioişjeň şöhleleri )goýberip, başga ýadrolara öwrilmesi.Fransuz fizikleri är-aýal Pýer  Kýuri weMariýa Kýuri,1898-nji ýylda şeýle häsiýetli  täze element  açypdyrlar we oňa radiý(şöhleli diýmek)diýp at beripdirler.Bu tebigy radioişjeňlik.Radioişjeňlik häsiýeti bolan  himiki elementlere radioişjeň elementler diýilýär.
REŇK(ýagtylygyň reňki)-göze täsir edýän ýagtylyk tolkununyň  aýratynlygy .Dürli reňkli ýagtylyk  tolkunynyň ýygylygynyň  aýratynlygy. Dürli reňkli ýagtylyk tolkunlarynyň ýygylyklary dürli.
RENTGEN ŞÖHLELENMESI-tolkun uzynlygy 0,001 nm-den 5 nm-e çenli  aralykda ýerleşen optiki şöhlelenme. Rentgen şöhlelenmesi lukmançylykda ulanylýan rentgen turbalary  tarapyndan goýberilýär.
ŞEKIL-jisimden çykan şöhleleriň jisimiň ýok ýerinde  emele getirýän keşbine şol jisimiň şekili diýilýär.
LINZADA ŞEKIL-(A) nokatdan çykyp linzanyň dürli ýerlerinden geçen iň azyndan iki şöhläniň kesişme nokady (A1).Bu  maksat üçin ýörite saýlanyp alnan 1-3 şöhleleriň islendik ikisini ulanmaklyk ýeterlikdir. 
ŞOWA GÖZ-göziň iň gowy göriş aralygynyň 25 sm-den kiçi bolma kemçiligi. Gözüň aksiomodasiýasy  daşdaky jisimleri açyk görmäge ýeterlik bolmaýar.Şowa gözde jisimiň şekiliniň torjagazynyň üstünde alynmagy  üçin ýa-ha jisimi  göze ýakynlaşdyrmaly (bu hemişe mümkin däl)ýa-da  ýaýradyjy linzany ulanmaly.
ŞÖHLELENME DOZASY-ionlaşdyryjy şöhlelenmäniň (kosmos  şöhleler,radioişjeň şöhleler )janly jandarlaryň bedenine edýän täsiriniň häsietnamasy.
ŞÖHLELENME- jisimiň ýagtylygy goýbermesine  şöhlelenme diýilýär.
SPEKTR- üç granly prizmanyň gapyrgasyna parallel edilip goýlan darajyk(0,001-0,1mm) ýarçykdan geçen ak ýagtylygyň prizmadan soň goýlan ekranda emele getirýän reňkli zolagy.Ýarçykdan soň we ekranyň öň ýanyndan olardan fokus aralygyna deň bolan uzaklykda ýygnaýjy linzalar goýulýar.Şeýlelikde,ekranda ýarçygyň dürli tolkun uzynlykly şöhlelerde şekilleri alynýar.Ýarçygyň haýsydyr bir tolkun uzynlykly ýagtylyga degişli şekiline spektral çyzyk diýilýär,dürli reňkli şekilleriň, ýagny spektral çyzyklaryň toplumyna bolsa spektr diýilýär.
SPEKTRAL DERŇEW- maddanyň himiki düzümini onuň spektri boýunça kesgitlemek usuly. Her bir adamyň ýüz keşbi ,sesi,barmagynyň keşdesi,hat ýazyşy biri-biriniňkä meňzeş dal. Şu aýratynlyklardan peýdalanyp olary tanamak bolýar.Edil şonuň ýaly-da her bir himiki elementiň atomlary,molekulalary hem diňe olaryň özüne mahsus bolan tolkun uzynlykly spektral çyzyklarynyň toplumyny ,spektr berýär.Şonuň üçin hem spektri boýunça olary tanamak bolýar. Spektral derňew usuly hem şoňa esaslanan.

